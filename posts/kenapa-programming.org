#+BEGIN_COMMENT
.. title: Kenapa Programming?
.. slug: kenapa-programming
.. date: 2018-06-29 19:23:13 UTC+08:00
.. tags: pengenalan
.. categotype: text
.. author: Mohd Hafiz Hilman
#+END_COMMENT

* TL;DR
  1. Ia seronok
  2. Ia adalah masa hadapan
  3. Mudah diakses

  {{{TEASER_END}}}

* Monozukuri (物作り) Dan Programming
  Monozukuri adalah satu budaya Jepun yang telah diterapkan ke dalam masyarakat
  mereka sejak dahulu lagi. Perkataan "Monozukuri" dihasilkan daripada perkataan
  "Mono (物)" yang bermaksud "barang" dan "Zukuri (作り)" yang bermaksud
  "menghasilkan". Oleh itu, secara literalnya, "Monozukuri" bermaksud
  "Menghasilkan Barang". 
  
  Pada pengamatan saya sebagai seorang pelajar yang sedang belajar di Jepun,
  budaya ini dapat dilihat dengan jelas di mana orang-orang Jepun menyelesaikan
  setiap masalah yang mereka hadapi dengan penciptaan barang-barang yang kreatif
  (walaupun kadang-kala terlalu "kreatif"). Budaya begini adalah bagus kerana ia
  menggalakkan pemikiran yang proaktif, yakni pemikiran "action-oriented".
  Bahasa mudahnya, kita menyelesaikan masalah melalui perbuatan dan penciptaan
  dan bukan hanya duduk menunggu masalah itu selesai sendiri ataupun diselesaikan
  oleh orang lain.
  
  "Jadi, kita hanya perlu mencipta barang?", mungkin itu apa yang sedang bermain di
  dalam fikiran anda pada ketika ini. Walaupun mencipta barang dan produk adalah sesuatu yang
  bagus dan amat saya galakkan, ia bukanlah sesuatu yang mudah dilakukan oleh
  orang ramai untuk sebab-sebab di bawah:
  1. Barang-barang fizikal memerlukan kos
  2. Memerlukan tenaga pekerja yang ramai (bergantung kepada projek)
  3. Kos eksperimen yang tinggi

  Di sini, muncullah... jeng jeng jeng... PROGRAMMING!

* Programming
  Secara bahasa "nerd"nya, programming adalah satu perbuatan di mana anda
  menulis arahan untuk dilaksanakan (being executed) oleh komputer (/OK, ini
  adalah definasi yang saya fikirkan sendiri. Believe it at your own risk. You have been warned/). 
  Dengan programming, anda dengan mudahnya akan dapat membina sesuatu yang baharu. Anda
  hanya perlukan komputer yang berfungsi, internet dan semangat untuk belajar (dan mungkin
  juga /pendrive/).

  Dunia programming adalah dunia yang penuh dengan keterujaan (dan kopi). Ia:
  1. Boleh diakses oleh sesiapa sahaja, di mana jua
  2. Terdapatnya /open-source/ software di mana kebanyakannya adalah *percuma* (tak tipu)
  3. Ada beratus, jikalau tidak, beribu sumber pembelajaran programming secara percuma
  4. Tersangat-sangat seronok
  5. Anda boleh melakukan perkara-perkara yang /[[https://www.urbandictionary.com/define.php?term=kakkoii][kakkoii]]/
  6. Anda boleh menyelamatkan dunia, /seriously/

  Programming diperlukan dan digunakan di mana-mana sahaja. Anda boleh ibaratkan
  orang yang melakukan programming sebagai seorang ahli silap mata moden. Mereka
  mampu mengawal dan menyuruh komputer melakukan perkara-perkara yang hebat sehingga
  dapat memukau orang-orang awam. Sebagai contoh, dengan programming, anda boleh
  membina sistem /Artificial Intelligence (AI)/ [fn:1] anda sendiri seperti:
  1. Sistem pengecaman muka (/face recognition system/)
  2. Sistem mendiognasis penyakit
  3. Kereta yang boleh memandu sendiri (/self driving car/)
  4. [[https://www.youtube.com/watch?v=2edOMMREazo&frags=pl%2Cwn][Menghasilkan gambar wajah manusia tiruan (/artificial/)]]
  5. Dan lain-lain

  Dan bukanlah satu rahsia, pada ketika ini, programming acap kali dikaitkan
  dengan subjek /AI/ ini.

  #+CAPTION: Komputer tahu di manakah muka Fizi!
  #+ATTR_HTML: :alt cat/spider image :title Action!
  [[../../images/fizi_detected.jpg]]

** Programming Adalah Susah
   *SALAH!* Programming bukanlah perkara yang senang tetapi semestinya, bukanlah
   juga perkara yang susah. Seperti semua perkara di dunia ini, pada awalnya,
   mempelajari sesuatu perkara yang baharu bukanlah senang. Walaupun susah,
   jikalau anda bersabar dan terus mempelajarinya, pada satu masa, insyaAllah ia
   akan menjadi sesuatu yang mudah. Saya katakan ini melalui pengalaman saya
   sendiri. Secara umumnya, saya mempelajari programming secara sendiri
   (/self-study/). Pada awalnya, ia agak sukar, tetapi Alhamdulillah, ia menjadi
   senang apabila kita sudah biasa dengan konsepnya.

** Kenapa Perlu Programming?
   Terdapat banyak sebab kenapa anda perlu mempelajari programming, tidak
   kiralah jikalau anda adalah seorang pelajar ataupun seorang ahli biologi mahupun
   seorang ahli arkeologi. Bahkan, saya fikir programming adalah penting
   sehinggakan kerajaaan Malaysia perlu mewajibkan pembelajaran programming sejak
   dari peringkat sekolah rendah lagi.

   Jikalau anda adalah seorang pelajar:
   1. Programming boleh mengajar anda untuk berfikir secara logik.
   2. Programming boleh membantu anda menguatkan proses pembelajaran anda.
      Secara contoh, anda boleh menulis satu program berdasarkan persamaan Matematik
      yang baru anda pelajari untuk memastikan yang anda benar-benar memahaminya.
   3. Programming diperlukan untuk industri masa hadapan yang akan banyak
      bergantung kepada /automation/ melalui komputer.
   4. Anda boleh merealisasikan impian anda untuk menyelamatkan dunia.
   5. Dan lain-lain.

   Manakala, jikalau anda adalah seorang profesional seperti seorang ahli
   biologi ataupun seorang akauntan:
   1. Anda boleh membina satu simulasi sendiri untuk mengesahkan satu teori yang
      anda sedang usahakan.
   2. Anda boleh mengautomatikkan kerja-kerja anda.
   3. Anda boleh melakukan penyelidikan yang dapat dihasilkan berulang kali
      (/reproducible research/).
   4. Anda dapat menggunakan /tools/ yang terkini yang dihasilkan oleh
      orang-orang hebat.
   5. Dan lain-lain.

   Oleh itu, saya amat menggalakkan anda semua untuk mempelajari programming.
   Percaya ataupun tidak, saya percaya selagi anda tidak mempelajari programming
   dan menggunakannya pada komputer anda sendiri, anda sebenarnya masih tidak
   menggunakan komputer anda sehingga ke tahap maksimum.

* defpython.io
  Ini membawa kita kepada blog ini sendiri. Blog ini dimulakan khusus untuk
  memperkenalkan programming kepada mereka yang tidak pernah programming. Ia
  adalah khas untuk /beginner/ di luar sana yang tidak sabar-sabar untuk
  menjerumuskan diri mereka ke dalam dunia komputer. Ia bukan sahaja satu
  platform untuk kami mengajar anda, tetapi juga satu platform untuk kami
  sendiri mempelajari benda-benda baharu. Oleh itu, bersedialah untuk perjalanan
  yang bakal mengubah hidup anda!

[fn:1]
Perkataan AI sebenarnya adalah satu perkataan yang kurang tepat, tetapi digunakan
untuk memudahkan pemahaman para pembaca.
